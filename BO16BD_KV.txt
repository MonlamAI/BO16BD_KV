རྗེ་ཉིད་ཀྱི་གསོལ་འདེབས། འཇམ་པའི་དབྱངས་ཀྱི་ངོ་བོ་ཉིད། ༀ་སྭསྟི།  བཀྲ་ཤིས་དགེ་ལེགས་བྱེ་བས་བསྐྲུན་པའི་སྐུ།  །ཕུན་ཚོགས་ཚེ་དང་ཡེ་ཤེས་སྣང་བའི་གསུང་།  །མི་འགྱུར་རྟག་པ་དམ་པའི་འོད་གསལ་ཐུགས།  །རྡོ་རྗེའི་སྐུ་གསུང་ཐུགས་ཀྱིས་ཤིས་པ་སྩོལ།།  །།འཇམ་པའི་དབྱངས་སོགས་ཕྱོགས་བཅུའི་རྒྱལ་ཀུན་གྱི།  །སྐུ་གསུང་ཐུགས་ཀྱི་རྡོ་རྗེའི་ངོ་བོར་ཉིད།  །མཁྱེན་བརྩེའི་དབང་པོ་ཁྱབ་བདག་བླ་མ་ལ།  །སྙིང་ནས་གསོལ་བ་འདེབས་སོ་བྱིན་གྱིས་རློབས།  །མགོན་ཁྱོད་བསྐལ་པ་རྒྱ་མཚོར་འཚོ་གཞེས་ཤིང་།  །བདག་སོགས་བྱང་ཆུབ་སྙིང་པོར་མཆིས་ཀྱི་བར།  །འབྲལ་མེད་རྗེས་བཟུང་ཕྱི་ནང་བར་ཆད་ཞི།  །རང་གཞན་དོན་གཉིས་འགྲུབ་པར་བྱིན་གྱིས་རློབས།  །ཞེས་པའང་དད་ལྡན་ཀུན་དགའ་དང་།  བྱམས་པ་ཕུན་ཚོགས་ཀྱི་ཞལ་ངོར་མཁྱེན་བརྩེའི་དབང་པོ་རང་ཉིད་ཀྱིས་སྨྲས་པ་དགེ།